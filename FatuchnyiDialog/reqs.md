# Варіант 1 - Повний збіг

Якщо речення, що вводиться, повністю збігається з одним із зразків, може бути відповідь: “Так, Ви маєте рацію”, або навпаки: “Ви помиляєтесь, тому що…”, і після “рацію” або “тому що” програміст може написати будь-який текст, що імітує глибоке розуміння специфіки предметної області.
Наприклад, дуже непогано буде виглядати такий діалог:
Людина: Квадрат гіпотенузи дорівнює сумі квадратів катетів.
Програма: Так, але є подібний результат і для непрямокутних трикутників; це теорема косинусів.
Навряд чи після декількох подібних відповідей у когось залишаться сумніви в інтелектуальних здібностях програми.
Але, звичайно, повні збіги  бувають дуже рідко.
Тому доводиться використовувати інші типи порівнянь.


# Варіант 2 - Використання замінювачів

Типовим є використання замінювачів * і ?. З замінювачем  * співставляється довільний фрагмент тексту, з замінювачем ? співставляється будь-яке окреме слово.
Наприклад, шаблон (* комп’ютери *) успішно співставляється з будь-яким реченням, в якому згадується про комп’ютери;
шаблон (Я люблю ? яблука) - з такими реченнями, як (Я люблю червоні яблука), (Я люблю солодкі яблука), тощо (але не з реченням (Я люблю їсти зелені яблука)).


# Варіант 3 - надання значень змінним в процесі співставлення

При цьому можливості програми, що реалізує фатичний діалог, значно розширюються.
Вона набуває здібності до генерації відповідей, що залежать від запитань.
Так, правило 
(Я ? *)  (Що ви ще  <a> ?)
дозволяє на речення Я люблю яблука відповісти Що Ви ще любите?, а на речення Я ненавиджу дощі - Що Ви ще ненавидите?
У цьому прикладі при успішному співставленні змінній a надається значення слова, з яким співставився замінювач ?.
Безумовно, при використанні українських фраз замість англійських потрібно ще стежити за узгодженням суфіксів та закінчень.


# Варіант 4 - універсальний зразок

Зі зразком (*) співставляється будь-яке речення.
Звичайно, і відповіді, що відповідають цьому зразкові, повинні бути такими ж універсальними, наприклад: 
(Я Вас не дуже розумію)
(Не будьте такими небагатослівними)
(Чому це має для Вас значення?)
і т.п.


# Варіант 5 - співставлення більш ніж з одним зразком

Речення може співставлятися не з одним зразком, а з декількома.
Наприклад, якщо в програмі задані підстановки 
(* люблю *)  (Що Ви ще любите?)
та
(* комп’ютери *)  (Ви маєте здібності до техніки),
то речення (Я люблю комп’ютери) співставляється з обома зразками.
